LIB. Ι. CAR. XII.

unde nil maius generatur ipso,
nec viget quidquam simile aut secundum:
proximos illi tamen occupavit
Pallas honores.
proeliis audax neque te silebo
Liber et saevis inimica Virgo

beluis nec te metuende certa
Phoebe sagitta.

dicam et Alcidem puerosque Ledae,

hune equis, illum superare pugnis

nobilem ς quorum simul alba nautis
stella refulsit,

defluit saxis agitatus umor,

concidunt venti fugiuntque nubes,

et minax—quod sie voluere—ponto
unda recumbit. ·

Romulum post hos prius, an quietum

Pompili regnum memorem, an superbos

Tarquini fasces, dubito, an Catonis
nobile letum.

Regulum et Scauros animaeque magnae
prodigum Paullum superante Poeno
gratus insigni referam Camena
Fabriciumque.
hunc et incomptis Curium capillis
utilem bello tulit et Camillum
saeva paupertas et avitus apto
cum lare fundus.

